# مقدمه

## درود و وقت بخیر!

این پروژه در ابتدا فقط یه گوشه‌ی دنج تو دنیای دیجیتال بود برای نگه‌داری جزوه‌هام. یه جورایی مثل یه دفترچه‌ی شخصی که بتونم همه‌ی یادداشت‌ها و درس‌هام رو اونجا مرتب کنم و هر از گاهی نگاهی بهشون بندازم. البته در اصل فقط میخواستم بعد از نوشتن جزوه هام تو کلاس مطمئن بشم که دوباره میخونمشون پس گفتم چی بهتر از نوشتن دوباره و بهترشون ؟! 

ولی کم‌کم این پروژه از یه فضای شخصی ساده به چیزی بزرگ‌تر تبدیل شد. حالا دیگه فقط جایی برای نگه‌داری جزوه‌های من نیست، بلکه یه پلتفرم شده برای به اشتراک گذاشتن این جزوه‌ها با بقیه. چرا؟ راستش خودمم دقیق نمی‌دونم! شاید یه جور حس همدلی با بقیه‌ی دانشجوها و دانش‌آموزها که مثل من گاهی یه جلسه کلاس رو از دست می‌دن و بعد باید در به در دنبال جزوه‌ی اون جلسه بگردن. یا شاید چون حس خوبی داره که چیزی که خودت آماده کردی، به درد یکی دیگه هم بخوره.

## چرا ؟

همه‌ی ما حداقل یه بار تو موقعیت‌هایی بودیم که به خاطر غیبت تو یه جلسه‌ی کلاس، یا حتی یه لحظه حواس‌پرتی، کل مطالب یه درس از دستمون رفته. دنبال جزوه گشتن، از دوست و آشنا پرسیدن، یا حتی التماس کردن به یکی که جزوه‌ش رو بهمون بده، یه داستان همیشگیه! منم از این موقعیت‌ها داشتم، و فکر کردم چه بهتر که یه جایی باشه که نه تنها خودم بتونم جزوه‌هام رو مرتب نگه دارم، بلکه بقیه هم بتونن ازشون استفاده کنن. اینجوری هم خودم راحت‌ترم، هم شاید بتونم به یکی دیگه کمک کنم که اون حس سردرگمی رو تجربه نکنه.

## چطور ؟

ایده‌ی اولیه خیلی ساده بود: یه فضای آنلاین که بتونم جزوه‌هام رو توش آپلود کنم، مرتبشون کنم و هر وقت لازم شد بهشون دسترسی داشته باشم. اما وقتی شروع کردم به پیاده‌سازیش، دیدم یه دانشجوی رشته کامپیوترم و می‌تونم یه کم حرفه‌ای‌تر عمل کنم. برای همین تصمیم گرفتم یه سایت درست کنم که نه تنها برای خودم، بلکه برای بقیه هم کاربردی باشه.

### جمع‌آوری و دسته‌بندی جزوه‌ها
 اول از همه، همه‌ی جزوه‌هام رو از گوشه و کنار موبایل و دفترام جمع کردم. از یادداشت‌های دست‌نویس گرفته تا فایل‌های PDF و اسلایدهای کلاسی و عکسایی که از تابلو گرفتم و هیچوقت قرار نیست نگاهشون کنم. بعد سعی کردم یه سیستم دسته‌بندی ساده درست کنم که پیدا کردن یه موضوع خاص راحت باشه، مثلاً بر اساس درس، موضوع یا حتی ترم تحصیلی. البته در آینده احتمال استفاده از جزوه دوستان دیگه هم هست و نمیخوام فقط مطالب خودم توی سایت باشن و فقط کلاسهایی که خودم داشتم رو بتونم آرشیو کنم، پس ممنون میشم جزوه هاتون توی کلاس های دیگه ( حتی با استاد های دیگه ) و یا اگر چیزی توی جزوه های من کم بوده رو برام بفرستید تا اصلاح بشه.

### طراحی سایت
 برای خود سایت، قرار بود از ابزارهای ساده‌ی طراحی وب استفاده کنم (مثل HTML و CSS، و یه کم JavaScript برای جذاب‌تر شدنش). هدفم این بود که سایت ساده، سریع و کاربرپسند باشه. هیچ‌کس حوصله‌ی گشتن تو یه سایت پیچیده رو نداره، مگه نه؟ اما خیلی سریع فهمیدم اونقدرام که فکر میکردم کوچیک و راحت نیست این کار و تصمیم گرفتم برم سمت SSG یا Static site generator ها. و خب با MkDocs و تم Material ، در آخر این وبسایت آماده شد و در دسترس قرار گرفت.

### دسترسی‌پذیری
یه چیز دیگه که برام مهم بود، این بود که سایت روی هر دستگاهی کار کنه، چه لپ‌تاپ، چه گوشی. چون خودم خیلی وقت‌ها با گوشی دنبال جزوه می‌گشتم و می‌دونستم چقدر مهمه که همه‌چیز سریع و راحت لود بشه و خب همه و همه جا دسترسی به دسکتاپ ندارن. که خب Material for MkDocs این رو هم خیلی راحت حل کرد و مشکلی نبود. در نهایت این وبسایت چه روی موبایل و چه روی دسکتاپ قابل دسترسی و رسیدن به چیزایی که میخواین توش راحته :)

## حالا چی ؟

این سایت حالا یه جورایی خونه‌ی دوم جزوه‌هام شده. یه فضا که نه تنها خودم، بلکه بقیه هم می‌تونن ازش استفاده کنن. هدفم اینه که این آرشیو رو هر روز بهتر کنم، جزوه‌های جدید اضافه کنم و حتی از بقیه دعوت کنم که جزوه‌هاشون رو به اشتراک بذارن.

اگه پیشنهادی دارید، یا دوست دارید جزوه‌ای به اشتراک بذارید، حتماً بهم بگید. این پروژه مال همه‌مونه! :)

برای دسترسی به درس ها و جزوات از منوی سمت راست دسته بندی -> درسی که میخواین رو انتخاب کنید.