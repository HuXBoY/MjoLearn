# جلسه دوم

دراصل از این جلسه مباحث شروع میشه

و این جلسه در مورد مبحث جایگشت صحبت شد که برای فهمیدنش نیازه یه چیزیو قبلش بدونیم:

## فاکتوریل
___

برای عدد طبیعی n، فاکتوریل n را با نماد !n ( بخوانید n فاکتوریل ) نمایش میدهیم، که مقدار آن از رابطه ی زیر بدست می آید:

```
n! = n * (n-1) * (n-2) * . . . * 2 * 1

مثال:
2! = 2 * 1                      = 2
3! = 3 * 2 * 1                  = 6
4! = 4 * 3 * 2 * 1              = 24
5! = 5 * 4 * 3 * 2 * 1          = 120
6! = 6 * 5 * 4 * 3 * 2 * 1      = 720
20! = 20 * 19 * . . . * 2 * 1   = 2432902008176640000
```

چرا اصلا فاکتوریل رو باید بدونیم ؟

خب همونطور که گفتیم شروعی/پیش زمینه ای هست برای مبحث جایگشت.

حالا چکار میتونیم بکنیم با فاکتوریل ؟ مسائل در این مورد چطور مطرح میشه ؟

از فاکتوریل برای "پیدا کردن طریقه چینش چند شئ" ( یا همون جایگشت ) میتونیم استفاده بکنیم.

!!! example "مثال"
    علی 2 مداد رنگی آبی و قرمز دارد.

    به چند روش میتوانیم این 2 مداد را کنار هم بچینیم ؟
    ___

    خیلی مثال ساده و مسخره ایه ولی خب کارو راه میندازه :laughing:

    پاسخ:
    ```
    میتونیم بیایم و خیلی ساده حالت های مختلف طریقه چینش این 2 مداد رو بنویسیم و بشماریم:

    1- مداد آبی - مداد قرمز
    2- مداد قرمز - مداد آبی
    ```

    به روش دیگه ای نمیتونیم این مداد هارو کنار هم بچینیم
    و الان میشه گفت جواب این مسئله 2 هست، یعنی به 2 طریق میتونیم مدادهارو کنار هم بچینیم.

    اما راه ساده ترش چیه ؟
    بیایم از فاکتوریل استفاده کنیم:

    ```
    میتونیم از تعداد شئ ها که 2 هست رو فاکتوریل بگیریم
    2! = 2 * 1 = 2
    ```

    و میبینید که چقدر سریع تر و ساده تر به جواب رسیدیم.

البته که توی این مسئله ساده اونقدر سریعترم نبود :sweat_smile:

اما خب هرچی تعداد مداد رنگیامون بیشتر بشه خیلی سختتر میشه نوشتن تک تک حالت های موجود.

پس اگر تعداد مداد رنگیامون مثلا 8 تا بود با فاکتوریل خیلی سریعتر به جواب میرسیم

که جوابمون میشد
```
8! = 8 * 7 * 6 * 5 * 4 * 3 * 2 * 1 = 40,320
```

حالا بیا و 40 هزار تا طریق مختلف کنار هم گذاشتن این مدادهارو یکی یکی بنویس :smile_cat:

!!! success "بهتر بفهمیم"
    بیاین ببینیم اصلا چرا فاکتوریل و جایگشت اینطوری که هستن، هستن :fontawesome-solid-laugh-beam:

    بازم با یه مثال ساده بیان میکنیم:

    بیاین فرض بگیریم حالا 3 تا مداد داریم که میخوایم کنار هم بزاریمشون

    و 3 نفر که میخوایم این مداد هارو بهشون بدیم!
    ___
    برای دادن یکی از مداد ها به نفر اول چند تا انتخاب داریم ؟

    خب میتونیم هر کدوم از 3 مداد رو بهش بدیم پس **3** انتخاب داریم

    حالا برای دادن یکی از مداد ها به نفر دوم چند تا انتخاب داریم ؟

    یکی از مدادهارو به نفر اول دادیم و الان فقط 2 تا از مداد هارو داریم، پس **2** انتخاب داریم

    نفر آخر چی ؟

    به نفر آخر فقط میتونیم اون **1** مداد باقی مونده رو بدیم

    پس چی شد ؟ برای نفر اول **3** انتخاب، نفر دوم **2** انتخاب و نفر سوم **1** انتخاب داشتیم

    3 * 2 * 1 = 6

    شبیه چیه ؟ فاکتوریل :fontawesome-solid-laugh-beam:

    _ _ _

    حالا میدونیم که چرا از فاکتوریل استفاده میکنیم.

### قوانین فاکتوریل

این دوتا قانون رو هم صرفا یه گوشه ی ذهنتون به خاطر بسپرید
```
1! = 1

0! = 1
```

### محاسبات فاکتوریل

چند تا موضوع هست که باید بدونید چون خیلیا در این موارد اشتباه میکنن
یکی اینکه جمع دو فاکتوریل به فاکتوریل جمع اون دو عدد مربوط نیست و همچین معادله ای نداریم
```
n! + m! /= (n+m)!

مثال:
2! + 3! = 5!        <- اشتباهه

2! = 2
3! = 6
2! + 3! = 8
5! = 120
همونطور که میبینید 2! + 3! با 5! برابر نیست
```

همین موضوع برای ضرب هم صدق میکنه
```
n! * m! /= (nm)!

3! * 4! = 12!       <- اشتباهه

3! = 6
4! = 24
3! * 4! = 144
12! = 479,001,600
مشخصه با هم برابر نیستن :)
```

و یه موضوع دیگه

$$
\frac{n\cancel!}{m\cancel!} = \frac{n}{m}
$$

لطفا این کار رو نکنید :laughing:

علامت فاکتوریل صرفا یه نماده و در اون عدد کنارش ضرب نمیشه که بتونید راحت توی کسر ها خطش بزنید.

اما ناامید نشید.

بیاید تا بگم کجاها میتونیم ساده کنیم فاکتوریل هارو!

$$
\frac{7!}{5!} = \frac{7 * 6 * 5 * 4 * 3 * 2 * 1}{5 * 4 * 3 * 2 * 1}
$$

حالا اینجا میتونیم اعداد شبیه هم رو توی صورت و مخرج کسر خط بزنیم و ساده کنیم کسر رو که به این شکل در بیاد:

$$
\frac{7!}{5!} = \frac{7 * 6 * \cancel{5 * 4 * 3 * 2 * 1}}{\cancel{5 * 4 * 3 * 2 * 1}} = 42
$$

یا اصلا خیلی ساده تر میتونیم فقط تا جایی که نیاز هست رو بنویسیم:

$$
\frac{7!}{5!} = \frac{7 * 6 * \cancel{5!}}{\cancel{5!}} = 42
$$

## جایگشت
___
بلاخره رسیدیم به اصل مطلب :relieved:

البته نگران نشید خیلی چیزا گفته شده و چیز زیادی باقی نمونده.

هر آرایش خطی از چند شئ را یک جایگشت مینامیم. ( توضیح ساده اش همونیه که قبلا هم گفتیم )

!!! tip "نکته مهم"
    در جایگشت ها **ترتیب** قرار گرفتن اشیا مهمه!

    بدین معنی که اگر در یک آرایش خطی حتی جای 2 عضو عوض شود جایگشت حاصل با جایگشت قبلی متفاوت است.

??? quote "بیشتر بدانیم"
    **ترکیب**، جایگشتی است که **ترتیب** رو ازش گرفتیم

    به این موضوع جلوتر میرسیم. زیاد مهم نیست و صرفا استاد به عنوان یه نکته ریز گفتن

تعداد جایگشت های n شئ ممایز ( یعنی n شئ متمایز را بخواهیم در n مکان قرار دهیم ) برابر با !n است.

!!! example "مثال"
    با ارقام 5، 6 و 9 چند عدد سه رقمی با ارقام متمایز ( غیر تکراری ) میتوان ساخت ؟
    ___
    پاسخ:

    با فاکتوریل راحت حلش میکنیم، 
    ازونجایی که 3 رقم داریم پس جواب هم فاکتوریل 3 هستش:

    $$
    3! = 6
    $$

    و اما اگر متمایز نباشن چی ؟

    مثال مدادها و کسایی که میخواستیم مداد بهشون بدیم رو یادتون میاد ؟

    حالا فکر کنید توی همین مثال هر دفعه هر 3 نفر 3 انتخاب دارن.

    پس میشه 3 به توان 3 که میشه 27

    ```
    3 * 3 * 3 = 27
    ```

همین!

امیدوارم اونقدر سخت نبوده باشه و همه چیز رو متوجه شده باشید، اینم چند تا تمرین که حل کنید و بفهمید چقدر ساده اس :)

!!! danger "تمرین" 
    با حروف کلمه ی "نمره" چند کلمه چهار حرفی میتوان نوشت ؟
    ___
    چند جایگشت مختلف از حروف کلمهٔ "دانشگاه" وجود دارد؟
    ___
    چند روش برای چینش 5 دانشجو در یک کلاس وجود دارد ؟
    ___
    چند روش برای چیدن 8 کتاب متفاوت در یک قفسه وجود دارد؟